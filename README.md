# 1ο OER 
## Δημιουργός/οί: Γεώργιος Πολυζώης -Αλέξανδρος Κατέρης

### Χρονολογία: 2021
Υπερσύνδεσμοι πρόσβασης του OER :
[link](https://drive.google.com/drive/folders/1d64zCuBdEJKEVoJ4to2ZkNnaiEBXkQN9)
https://github.com/alexandroskateris/alexandroskateris/blob/main/Bohr%20%CE%A0%CE%BF%CE%BB%CF%85%CE%B6%CF%8E%CE%B7%CF%82%20%CE%9A%CE%B1%CF%84%CE%AD%CF%81%CE%B7%CF%82%20%CE%95%CF%80%CE%B9%CE%BC%CF%8C%CF%81%CF%86%CF%89%CF%83%CE%B7.ppt 

### Για να τρέξετε την προσομοίωση και για να αξιοποιήσετε όλα τα εργαλεία της δυναμικής παρουσίασης και των πολλαπλών αναπαραστάσεων πρέπει να κατεβάσετε όλα τα αρχεία avi και το αρχείο pptx και να τα τοποθετήσετε στον ΙΔΙΟ φάκελο. Στη συνέχεια ανοίξτε το αρχείο pptx σε προβολή παρουσίασης και όλα τα εργαλεία θα είναι διαθέσιμα.

Η τελική μορφή του σεναρίου εγκρίθηκε από το ΙΕΠ και συμπεριλήφθηκε στον οδηγό εκπαιδευτικού Λυκείου του νέου προγράμματος Σπουδών στης Φυσικής του Λυκείου. 
Κατατέθηκε στο ΙΕΠ και αξιολογήθηκε έτσι ώστε να αποτελέσει επιμορφωτικό υλικό τόσο στην επιμόρφωση των εκπαιδευτικών στο νέο ΠΣ όσο και στην δημιουργία των MOOCs.
Χρησιμοποιήθηκε στην επιμόρφωση των Επιμορφωτών Β, στην Επιμόρφωση των Εκπαιδευτικών στο νέο Πρόγραμμα Σπουδών Φυσικής και χρησιμοποιείται στην Πιλοτική Εφαρμογή του ΠΣ Φυσικής Λυκείου σε Πρότυπα και Πειραματικά σχολεία. Βρίσκεται στην πλατφόρμα του ΙΕΠ MS-Teams και έχουν πρόσβαση σε αυτό όλοι οι εκπαιδευτικοί που συμμετέχουν στην εφαρμογή του ΠΣ

### Σκοπός/πλαίσιο δημιουργίας του OER: 
Το μοντέλο του Bohr, όπως και αυτό του de Broglie, σηματοδοτούν μια επιστημολογική καμπή στην Ιστορία των Φυσικών Επιστημών. Χαρακτηρίζουν τη μετάβαση από την Κλασσική Φυσική στην Κβαντική. Τα μοντέλα αυτά κινούμενα στο μεταίχμιο των δύο αντιλήψεων χαρακτηρίζονται ως Ημι-Κλασσικά Μοντέλα. Τα Ημι-κλασικά αυτά μοντέλα, αποτελούν πεδίο γόνιμων αντιπαραθέσεων της Έρευνας στης Φυσικής στην Εκπαίδευση (PER). 
Το Το module της εργασίας έχει την μορφή ψηφιακού σεναρίου, αναπτύσσεται με τη βοήθεια μιας δυναμικής παρουσίασης διαφανειών ενός pptx αρχείου και παρουσιάζει το εκπαιδευτικό υλικό του πρότυπου. Με την μορφή του αυτή έχει συμπεριληφθεί ως σενάριο στον οδηγό εκπαιδευτικού Λυκείου του νέου προγράμματος Σπουδών στης Φυσικής του Λυκείου.
### Γνωστικό/ά Αντικείμενο/α: Φυσική Γ΄ Λυκείου
### Βαθμίδα Εκπαίδευσης: Δευτεροβάθμια  Εκπαίδευση
### Όνομα/Τίτλος OER: Το άτομο του Bohr
### Λέξεις κλειδιά: ατομικά πρότυπα, συνθήκες Bohr, πολλαπλές αναπαραστήσεις.
Διβάστε παρακαλώ για πιο αναλυτικές πληροφορίες και το σχέδιο δράσης 1:
[link](https://drive.google.com/drive/folders/1FlvW_rj-7gGuAdkTACOYawNq0KXVu7KI?usp=drive_link)


# 2ο OER 
## Δημιουργός/οί: Αλέξανδρος Κατέρης Γιώργος Πολυζώης

### Χρονολογία: Αρχική έκδοση 2020, τρέχουσα έκδοση 2023
### Υπερσύνδεσμος πρόσβασης του OER: 
https://github.com/alexandroskateris/alexandroskateris/blob/main/%CE%A3%CE%B5%CE%BD%CE%AC%CF%81%CE%B9%CE%BF_%CE%BF%CF%81%CE%BC%CE%AE_%CE%BA%CE%B1%CE%B9_%CE%B4%CE%B9%CE%B1%CF%84%CE%AE%CF%81%CE%B7%CF%83%CE%AE_%CF%84%CE%B7%CF%82_%20%CE%9A%CE%B1%CF%84%CE%AD%CF%81%CE%B7%CF%82_%CE%A0%CE%BF%CE%BB%CF%85%CE%B6%CF%8E%CE%B7%CF%82_%CE%95%CF%80%CE%B9%CE%BC%CF%8C%CF%81%CF%86%CF%89%CF%83%CE%B7.pdf

Η αρχική  έκδοση βρίσκεται στην Πλατφόρμα της επιμόρφωσης στις ΤΠΕ (Β2 επίπεδο)
Κατατέθηκε στο ΙΕΠ, αξιολογήθηκε και εντάχθηκε στον Οδηγό Εκπαιδευτικού της Β Λυκείου, Προσανατολισμού Θετικών Σπουδών του νέου ΠΣ Φυσικής Λυκείου Σελ. 99-146. Βρίσκεται στην πλατφόρμα του ΙΕΠ MS-Teams και έχουν πρόσβαση σε αυτό όλοι οι εκπαιδευτικοί που συμμετέχουν στην εφαρμογή του ΠΣ.
Χρησιμοποιήθηκε στην επιμόρφωση των Επιμορφωτών Β, στην Επιμόρφωση των Εκπαιδευτικών στο νέο Πρόγραμμα Σπουδών Φυσικής και χρησιμοποιείται στην Πιλοτική Εφαρμογή του ΠΣ Φυσικής Λυκείου σε Πρότυπα και Πειραματικά σχολεία. Βρίσκεται στην πλατφόρμα του ΙΕΠ MS-Teams και έχουν πρόσβαση σε αυτό όλοι οι εκπαιδευτικοί που συμμετέχουν στην εφαρμογή του ΠΣ.

### Σκοπός/πλαίσιο δημιουργίας του OER: 
Στο πλαίσιο του νέου ΠΣ Φυσικής Λυκείου προτείνεται η αξιοποίηση των ιδεών και των διασυνδέσεων-τις οποίες πραγματεύεται το σενάριο- που σχηματικά αναφέρονται στη βιβλιογραφία ως STEML (ΦΥ.Τ.ΕΜ.ΜΑ.Γ) όπου τα αρχικά σημαίνουν:
Science: ΦΥΣΙΚΗ Technology: ΤΕΧΝΟΛΟΓΙΑ (εφαρμογές της Φυσικής στην τεχνολογία, αλλά και αξιοποίηση της τεχνολογίας ως εργαλείο μάθησης, όπως με την αξιοποίηση των ΤΠΕ, των απτήρων και των αισθητήρων) Engineering: ΕΠΙΣΤΗΜΕΣ ΜΗΧΑΝΙΚΟΥ (κατασκευαστικές εφαρμογές της επιστήμης αλλά και hands on activities στο εργαστήριο και την εικονική τάξη)
Mathematics: ΜΑΘΗΜΑΤΙΚΑ (τα απαραίτητα για τη Φυσική)Language: ΓΛΩΣΣΑ (αξιοποίηση της νεοελληνικής γλώσσας στο επιστημονικό λεξιλόγιο, αλλά και την επιστημονική «ρητορική» και επικοινωνία).
Ο σκοπός της δημιουργίας του σεναρίου ήταν να ικανοποιεί τις απαιτήσεις που τέθηκαν από το ΙΕΠ για την σύνταξη των Οδηγών Εκπαιδευτικού. Οι δραστηριότητες που περιέχονται στα φύλλα εργασίας επιλέχτηκαν/σχεδιάστηκαν ώστε οι μαθητές: 
1.	Να διακρίνουν τα χαρακτηριστικά του διανύσματος της ορμής.
2.	Να διακρίνουν την διανυσματική άθροιση από την αλγεβρική άθροιση στην περίπτωση του διανύσματος της ορμής,  μελετώντας συγκεκριμένα παραδείγματα.
3.	Να διακρίνουν την διανυσματική αφαίρεση από την αλγεβρική αφαίρεση στην περίπτωση του διανύσματος της ορμής,  μελετώντας συγκεκριμένα παραδείγματα.
4.	Να εξοικειωθούν με την έννοια της αλληλεπίδρασης και να την συσχετίζουν με τον 3ο νόμο του Newton και την συνέπεια του, δηλαδή την αρχή διατήρηση της ορμής
5.	Να εφαρμόζουν την αρχή διατήρησης της ορμής για να εξηγήσουν φαινόμενα της καθημερινής τους ζωής καθώς και  για να επιλύουν προβλήματα.
6.	Να εφαρμόζουν την αρχή διατήρησης της ενέργειας  για να εξηγήσουν φαινόμενα της καθημερινής τους ζωής καθώς και  για να επιλύουν προβλήματα.
7.	Να χρησιμοποιούν τις ΤΠΕ για να εμβαθύνουν (deep learning) στην κατανόηση του φυσικού κόσμου και συγκεκριμένα στην έννοια της ορμής, εφαρμόζοντας τους φυσικούς νόμους σε εικονικά περιβάλλοντα. 
Να καλλιεργηθούν ήπιες δεξιότητες (ψηφιακές, επικοινωνίας, κριτικής σκέψης κ.α) στους μαθητές όπως:
1.	Να επικοινωνούν μέσω της εκπαιδευτικής πλατφόρμας (webex), τόσο με σύγχρονο όσο και ασύγχρονο τρόπο και να αξιοποιούν τα εργαλεία της,
2.	Να αναπαράγουν φαινόμενα της καθημερινότητας τους σε εικονικό εργαστήριο, 
3.	Να διατυπώνουν προβλέψεις-υποθέσεις και να τις ελέγχουν ακολουθώντας τα βήματα της επιστημονικής μεθόδου δηλαδή, να υλοποιούν κατάλληλες ενέργειες – σχεδιασμό πειραμάτων για τη διερεύνησή τους, να καταγράφουν και να ερμηνεύουν πειραματικά δεδομένα, να διατυπώνουν συμπεράσματα,
4.	 Να συμμετέχουν σε συζητήσεις διατυπώνοντας μία βασική επιστημονική επιχειρηματολογία.
Να καλλιεργηθούν θετικές στάσεις  των μαθητών όπως:
1.	Να αναγνωρίσουν τον ουσιαστικό ρόλο που παίζει η Φυσική επιστήμη σε όλο το φάσμα της εμπειρίας  τους και των γνώσεών τους από την καθημερινή ζωή ως τις βασικές λειτουργίες του σύμπαντος.
2.	Να αναπτύξουν θετική στάση απέναντι στον επιστημονικό τρόπο σκέψης και εργασίας.

### Γνωστικό/ά Αντικείμενο/α : Φυσική
### Βαθμίδα Εκπαίδευσης: Δευτεροβάθμια Εκπαίδευση (Γυμνάσιο και Λύκειο)
### Όνομα/Τίτλος OER: Σενάριο Ορμή και η διατήρησή της
### Ψηφιακά αντικείμενα που χρησιμοποιούνται στο σενάριο Προσομοιώσεις από phet/colorado και φωτόδεντρο
### Λέξεις κλειδιά: Ορμή, Διατήρησης της ορμής, Προσομοιώσεις, εξ αποστάσεως εκπαίδευση
Διβάστε παρακαλώ για πιο αναλυτικές πληροφορίες και το σχέδιο δράσης 2:
[link](https://drive.google.com/drive/folders/1FlvW_rj-7gGuAdkTACOYawNq0KXVu7KI?usp=drive_link)

## Σύντομο Βιογραφικό Σημείωμα
Ονομάζομαι  Αλέξανδρος Κατέρης και είμαι Σύμβουλος Εκπαίδευσης Φυσικών Επιστημών στην Ανατολική Αττική. Είμαι Πτυχιούχος του Τμήματος Φυσικής του ΕΚΠΑ στο οποίο εκπόνησα διπλωματική εργασία στο ΕΚΕΦΕ Δημόκριτος με θέμα: «Δοσιμετρία με τη χρήση θερμοφωταύγειας και φωτογραφικού φιλμ». Κατά τη διάρκεια των σπουδών μου έλαβα την υποτροφία Παπαδάκη από τη Διεύθυνση Κληροδοτημάτων του Πανεπιστημίου Αθηνών. Κατέχω Μεταπτυχιακό τίτλο στην Ιατρική Φυσική από διατμηματικό πρόγραμμα των Τμημάτων Φυσικής και Ιατρικής του Πανεπιστημίου Πατρών. Εκπόνησα την διδακτορική μου διατριβή στην Ιατρική σχολή του ΕΚΠΑ με θέμα:  «Αξιολόγηση μεθόδων και τεχνικών  στην από απόσταση εκτίμηση κυτταρολογικών επιχρισμάτων με τη χρήση υβριδικών συστημάτων μετάδοσης εικόνας για διαγνωστικούς και εκπαιδευτικούς σκοπούς».
Διορίστηκα με διαγωνισμό ΑΣΕΠ το 2005. Στη δημόσια εκπαίδευση εργάστηκα για δεκατέσσερα χρόνια στο 2ο Πρότυπο ΓΕΛ Αθηνών και ήμουν μέλος του Επιστημονικού Εποπτικού Συμβουλίου του σχολείου. Έχω εργαστεί επίσης στο Γυμνάσιο της Ευαγγελικής Σχολής Σμύρνης, στο Ζάννειο Πειραματικό Γυμνάσιο και στο δημόσιο Πανεπιστήμιο στο Εργαστήριο Διαγνωστικής Κυτταρολογίας της Ιατρικής Σχολής του ΕΚΠΑ με αντικείμενο τηλεματικές υπηρεσίες και ανάλυσης εικόνας.  
Στην εκπαιδευτική μου πορεία υπήρξα αξιολογητής του Προγράμματος Φυσικής για το Λύκειο, Επιμορφωτής Α στο ΠΣ, θεματοδότης στην ΤΘΔΔ, Συντονιστής Φυσικής σε Βαθμολογικά κέντρα, συντονιστής σε πρόγραμμα Erasmus, συμμετέχων σε προγράμματα Erasmus κ.α. Για το ΠΣ Φυσικής Λυκείου έχω φτιάξει εκπαιδευτικά σενάρια με ψηφιακούς πόρους που συμπεριλήφθηκαν στους Οδηγούς Εκπαιδευτικού στο Επιμορφωτικό υλικό με το οποίο έχουν επιμορφωθεί ήδη εκατοντάδες εκπαιδευτικοί. Υπήρξα μέντορας σε μεγάλο πλήθος φοιτητών της ΣΕΜΦΕ στο πλαίσιο της πρακτικής τους άσκησης.  Συμμετείχα σε ερευνητικά προγράμματα τόσο του ΙΕΠ όσο και του ΕΚΠΑ. 
Στο κομμάτι της εκπαίδευσης ασχολούμαι ερευνητικά με τη χρήση έξυπνων κινητών συσκευών για πειραματισμό τόσο στο σχολικό εργαστήριο Φυσικής, όσο και από απόσταση. Τα αποτελέσματα της έρευνας δημοσιεύονται σε διεθνή περιοδικά και ανακοινώνονται σε ελληνικά και διεθνή συνέδρια με κριτές.  
Είμαι μέλος της Επιστημονικής Επιτροπής του Πανελλήνιου διαγωνισμού Φυσικής «Αριστοτέλης» από το 2014 έως σήμερα. Είμαι Μέλος της Εθελοντικής Ομάδας  Προετοιμασίας της Ελληνικής Ομάδας μαθητών που συμμετέχει στις Διεθνείς Ολυμπιάδες Φυσικής (8 χρόνια).Τα έτη 2021 και  2022 ήταν αρχηγός της Ελληνικής Ολυμπιακής Ομάδας. Συμμετείχε στην Ευρωπαϊκή Ολυμπιάδα Φυσικών Επιστημών EUSO στην Τσεχία ως Μέντορας για  τη Φυσική για τις δύο Ελληνικές Ομάδες.     


<!---
alexandroskateris/alexandroskateris is a ✨ special ✨ repository because its `README.md` (this file) appears on your GitHub profile.
You can click the Preview link to take a look at your changes.
--->
